document.write(`<h2>沁园春·长沙</h2>
<h3>毛泽东</h3>
<p>独立寒秋，湘江北去，橘子洲头。看万山红遍，层林尽染；漫江碧透，百舸争流。鹰击长空，鱼翔浅底，万类霜天竞自由。怅寥廓，问苍茫大地，谁主沉浮？</p>
<p>携来百侣曾游。忆往昔峥嵘岁月稠。恰同学少年，风华正茂；书生意气，挥斥方遒。指点江山，激扬文字，粪土当年万户侯。曾记否，到中流击水，浪遏飞舟？</p>
<h2>蒹葭</h2>
<h3>《诗经》</h3>
<p>蒹葭苍苍，白露为霜。所谓伊人，在水一方。溯洄从之，道阻且长。溯游从之，宛在水中央。</p>
<p>蒹葭萋萋，白露未晞。所谓伊人，在水之湄。溯洄从之，道阻且跻。溯游从之，宛在水中坻。</p>
<p>蒹葭采采，白露未已。所谓伊人，在水之涘。溯洄从之，道阻且右。溯游从之，宛在水中沚。</p>
<div class="poem"><h2>咏史</h2>
<h3>左思</h3>
<p>郁郁涧底松，离离山上苗。</p>
<p>以彼径寸茎，荫此百尺条。</p>
<p>世胄蹑高位，英俊沉下僚。</p>
<p>地势使之然，由来非一朝。</p>
<p>金张藉旧业，七叶珥汉貂。</p>
<p>冯公岂不伟，白首不见招。</p>
<h2>饮酒</h2>
<h3>陶渊明</h3>
<p>结庐在人境，而无车马喧。</p>
<p>问君何能尔？心远地自偏。</p>
<p>采菊东篱下，悠然见南山。</p>
<p>山气日夕佳，飞鸟相与还。</p>
<p>此中有真意，欲辨已忘言。</p>
<h2>登金陵凤凰台</h2>
<h3>李白</h3>
<p>凤凰台上凤凰游，凤去台空江自流。</p>
<p>吴宫花草埋幽径，晋代衣冠成古丘。</p>
<p>三山半落青天外，一水中分白鹭洲。</p>
<p>总为浮云能蔽日，长安不见使人愁。</p></div>
<h2>八声甘州</h2>
<h3>柳永</h3>
<p>对潇潇暮雨洒江天，一番洗清秋。渐霜风凄紧，关河冷落，残照当楼。是处红衰翠减，苒苒物华休。唯有长江水，无语东流。</p>
<p>不忍登高临远，望故乡渺邈，归思难收。叹年来踪迹，何事苦淹留？想佳人妆楼颙望，误几回、天际识归舟？争知我，倚栏杆处，正恁凝愁。</p>
<h2>水龙吟·登建康赏心亭</h2>
<h3>辛弃疾</h3>
<p>楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏杆拍遍，无人会、登临意。</p>
<p>休说鲈鱼堪脍，尽西风，季鹰归未？求田问舍，怕应羞见，刘郎才气。可惜流年，忧愁风雨，树犹如此。倩何人、唤取红巾翠袖，揾英雄泪！</p>
<div class="poem"><h2>登快阁</h2>
<h3>黄庭坚</h3>
<p>痴儿了却公家事，快阁东西倚晚晴。</p>
<p>落木千山天远大，澄江一道月分明。</p>
<p>朱弦已为佳人绝，青眼聊因美酒横。</p>
<p>万里归船弄长笛，此心吾与白鸥盟。</p></div>
<h2>梦游天姥吟留别</h2>
<h3>李白</h3>
<p>我欲因之梦吴越，一夜飞渡镜湖月。湖月照我影，送我至剡溪。谢公宿处今尚在，渌水荡漾清猿啼。脚著谢公屐，身登青云梯。半壁见海日，空中闻天鸡。千岩万转路不定，迷花倚石忽已暝。熊咆龙吟殷岩泉，栗深林兮惊层巅。云青青兮欲雨，水澹澹兮生烟。列缺霹雳，丘峦崩摧。洞天石扉，訇然中开。青冥浩荡不见底，日月照耀金银台。霓为衣兮风为马，云之君兮纷纷而来下。虎鼓瑟兮鸾回车，仙之人兮列如麻。忽魂悸以魄动，恍惊起而长嗟。惟觉时之枕席，失向来之烟霞。</p>
<p>（安能摧眉折腰事权贵，使我不得开心颜！）</p>
<div class="poem"><h2>终南山</h2>
<h3>王维</h3>
<p>太乙近天都，连山接海隅。</p>
<p>白云回望合，青霭入看无。</p>
<p>分野中峰变，阴晴众壑殊。</p>
<p>欲投人处宿，隔水问樵夫。</p>
<h2>登楼</h2>
<h3>杜甫</h3>
<p>花近高楼伤客心，万方多难此登临。</p>
<p>锦江春色来天地，玉垒浮云变古今。</p>
<p>北极朝廷终不改，西山寇盗莫相侵。</p>
<p style="text-indent:2em">可怜后主还祠庙，日暮聊为《梁甫吟》。</p>
<h2>书愤</h2>
<h3>陆游</h3>
<p>早岁那知世事艰，中原北望气如山。</p>
<p>楼船夜雪瓜洲渡，铁马秋风大散关。</p>
<p>塞上长城空自许，镜中衰鬓已先斑。</p>
<p>出师一表真名世，千载谁堪伯仲间。</p>
<h2>塞下曲</h2>
<h3>卢纶</h3>
<p>鹫翎金仆姑，燕尾绣蝥弧。</p>
<p>独立扬新令，千营共一呼。</p>
<h2>从军行</h2>
<h3>王昌龄</h3>
<p>青海长云暗雪山，孤城遥望玉门关。</p>
<p>黄沙百战穿金甲，不破楼兰终不还。</p>
<h2>过华清宫</h2>
<h3>杜牧</h3>
<p>长安回望绣成堆，山顶千门次第开。</p>
<p>一骑红尘妃子笑，无人知是荔枝来。</p></div>
<h2>白莽作《孩儿塔》序</h2>
<h3>鲁迅</h3>
<p>这《孩儿塔》的出世并非要和现在一般的诗人争一日之长，是有别一种意义在。这是东方的微光，是林中的响箭，是冬末的萌芽，是进军的第一步，是对于前驱者的爱的大纛，也是对于摧残者的憎的丰碑。一切所谓圆熟简练，静穆幽远之作，都无须来作比方，因为这诗属于别一世界。</p>
<h2>雨霖铃</h2>
<h3>柳永</h3>
<p>寒蝉凄切，对长亭晚，骤雨初歇。都门帐饮无绪，留恋处，兰舟催发。执手相看泪眼，竟无语凝噎。念去去、千里烟波，暮霭沉沉楚天阔。</p>
<p>多情自古伤离别，更那堪冷落清秋节。今宵酒醒何处？杨柳岸、晓风残月。此去经年，应是良辰好景虚设。便纵有千种风情，更与何人说！</p>
<h2>踏莎行·郴州旅舍</h2>
<h3>秦观</h3>
<p>雾失楼台，月迷津渡，桃源望断无寻处。可堪孤馆闭春寒，杜鹃声里斜阳暮。</p>
<p>驿寄梅花，鱼传尺素，砌成此恨无重数。郴江幸自绕郴山，为谁流下潇湘去？</p>
<h2>苏幕遮</h2>
<h3>周邦彦</h3>
<p>燎沉香，消溽暑。鸟雀呼晴，侵晓窥檐语。叶上初阳干宿雨，水面清圆，一一风荷举。</p>
<p>故乡遥，何日去？家住吴门，久作长安旅。五月渔郎相忆否？小楫轻舟，梦入芙蓉浦。</p>
<h2>声声慢</h2>
<h3>李清照</h3>
<p>寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急！雁过也，正伤心，却是旧时相识。</p>
<p>满地黄花堆积，憔悴损，如今有谁堪摘！守着窗儿，独自怎生得黑？梧桐更兼细雨，到黄昏、点点滴滴。这次第，怎一个愁字了得！</p>
<h2>【双调】寿阳曲·远浦帆归</h2>
<h3>马致远</h3>
<p>夕阳下，酒旆闲，两三航未曾着岸。落花水香茅舍晚，断桥头卖鱼人散。</p>
<h2>【中吕】山坡羊·潼关怀古</h2>
<h3>张养浩</h3>
<p>峰峦如聚，波涛如怒。山河表里潼关路。望西都，意踟躇，伤心秦汉经行处，宫阙万间都做了土。兴，百姓苦。亡，百姓苦。</p>
<h2>师说</h2>
<h3>韩愈</h3>
<p>古之学者必有师。师者，所以传道、受业、解惑也。人非生而知之者，孰能无惑？惑而不从师，其为惑也，终不解矣。生乎吾前，其闻道也固先乎吾，吾从而师之；生乎吾后，其闻道也亦先乎吾，吾从而师之。吾师道也，夫庸知其年之先后生于吾乎？是故无贵无贱，无长无少，道之所存，师之所存也。</p>
<p>嗟乎！师道之不传也久矣！欲人之无惑也难矣！古之圣人，其出人也远矣，犹且从师而问焉；今之众人，其下圣人也亦远矣，而耻学于师。是故圣益圣，愚益愚；圣人之所以为圣，愚人之所以为愚，其皆出于此乎！爱其子，择师而教之，于其身也，则耻师焉，惑矣！彼童子之师，授之书而习其句读者，非吾所谓传其道解其惑者也。句读之不知，惑之不解，或师焉，或不焉，小学而大遗，吾未见其明也。巫医、乐师、百工之人，不耻相师；士大夫之族，曰师曰弟子云者，则群聚而笑之。问之，则曰：“彼与彼年相若也，道相似也。位卑则足羞，官盛则近谀。”呜呼！师道之不复可知矣！巫医、乐师、百工之人，君子不齿。今其智乃反不能及，其可怪也欤！</p>
<p>圣人无常师。孔子师郯子、苌弘、师襄、老聃。郯子之徒，其贤不及孔子。孔子曰：“三人行，则必有我师。”是故弟子不必不如师，师不必贤于弟子。闻道有先后，术业有专攻，如是而已。</p>
<p>李氏子蟠，年十七，好古文，六艺经传，皆通习之，不拘于时，学于余。余嘉其能行古道，作《师说》以贻之。</p>
<h2>劝学</h2>
<h3>荀子</h3>
<p>君子曰：学不可以已。青，取之于蓝，而青于蓝；冰，水为之，而寒于水。木直中绳，𫐓以为轮，其曲中规。虽有槁暴，不复挺者，𫐓使之然也。故木受绳则直，金就砺则利，君子博学而日参省乎己，则知明而行无过矣。</p>
<p>吾尝终日而思矣，不如须臾之所学也；吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。</p>
<p>积土成山，风雨兴焉；积水成渊，蛟龙生焉；积善成德，而神明自得，圣心备焉。故不积跬步，无以致千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。蟹六跪而二螯，非蛇蟮之穴无可寄托者，用心躁也。</p>
<div class="poem"><h2>月夜</h2>
<h3>杜甫</h3>
<p>今夜鄜州月，闺中只独看。</p>
<p>遥怜小儿女，未解忆长安。</p>
<p>香雾云鬟湿，清辉玉臂寒。</p>
<p>何时倚虚幌，双照泪痕干。</p></div>
<h2>江城子·乙卯正月二十日夜记梦</h2>
<h3>苏轼</h3>
<p>十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。</p>
<p>夜来幽梦忽还乡。小轩窗，正梳妆。相顾无言，惟有泪千行。料得年年肠断处，明月夜，短松冈。</p>
<h2>扬州慢</h2>
<h3>姜夔</h3>
<p>淮左名都，竹西佳处，解鞍少驻初程。过春风十里，尽荠麦青青。自胡马窥江去后，废池乔木，犹厌言兵。渐黄昏，清角吹寒，都在空城。</p>
<p>杜郎俊赏，算而今、重到须惊。纵豆蔻词工，青楼梦好，难赋深情。二十四桥仍在，波心荡、冷月无声。念桥边红药，年年知为谁生！</p>
<h2>《论语》七则</h2>
<p>子曰：“富与贵，是人之所欲也，不以其道得之，不处也。贫与贱，是人之所恶也，不以其道得之，不去也。君子去仁，恶乎成名？君子无终食之间违仁，造次必于是，颠沛必于是。”</p>
<p>子曰：“贤哉回也！一箪食，一瓢饮，在陋巷。人不堪其忧，回也不改其乐。贤哉回也！”</p>
<p>子曰：“饭疏食，饮水，曲肱而枕之，乐亦在其中矣。不义而富且贵，于我如浮云。”</p>
<p>叶公问孔子于子路，子路不对。子曰：“女奚不曰：‘其为人也，发愤忘食，乐以忘忧，不知老之将至云尔。’”</p>
<p>曾子曰：“士不可以不弘毅，任重而道远。仁以为己任，不亦重乎？死而后已，不亦远乎？</p>
<p>在陈绝粮，从者病，莫能兴。子路愠，见曰：“君子亦有穷乎？”子曰：“君子固穷，小人穷斯滥矣。”</p>
<p>子曰：“志士仁人，无求生以害仁，有杀身以成仁。”</p>
<h2>鱼我所欲也</h2>
<p>孟子曰：“鱼，我所欲也，熊掌，亦我所欲也；二者不可得兼，舍鱼而取熊掌者也。生亦我所欲也，义，亦我所欲也；二者不可得兼，舍生而取义者也。生亦我所欲，所欲有甚于生者，故不为苟得也。死亦我所恶，所恶有甚于死者，故患有所不辟也。如使人之所欲莫甚于生，则凡可以得生者何不用也？使人之所恶莫甚于死者，则凡可以辟患者何不为也？由是则生而有不用也，由是则可以辟患而有不为也。是故所欲有甚于生者，所恶有甚于死者。非独贤者有是心也，人皆有之，贤者能勿丧耳。</p>
<p>“一箪食，一豆羹，得之则生，弗得则死。嘑尔而与之，行道之人弗受；蹴尔而与之，乞人不屑也。万钟则不辩礼义而受之，万钟于我何加焉？为宫室之美，妻妾之奉，所识穷乏者得我与？乡为身死而不受，今为宫室之美为之；乡为身死而不受，今为妻妾之奉为之；乡为身死而不受，今为所识穷乏者得我而为之。是亦不可以已乎？此之谓失其本心。”</p>
<h2>兰亭集序</h2>
<h3>王羲之</h3>
<p>永和九年，岁在癸丑，暮春之初，会于会稽山阴之兰亭，修禊事也。群贤毕至，少长咸集。此地有崇山峻岭，茂林修竹，又有清流激湍，映带左右。引以为流觞曲水，列坐其次。虽无丝竹管弦之盛，一觞一咏，亦足以畅叙幽情。是日也，天朗气清，惠风和畅。仰观宇宙之大，俯察品类之盛，所以游目骋怀，足以极视听之娱，信可乐也。</p>
<h2>琵琶行</h2>
<h3>白居易</h3>
<p>寻声暗问弹者谁？琵琶声停欲语迟。移船相近邀相见，添酒回灯重开宴。千呼万唤始出来，犹抱琵琶半遮面。转轴拨弦三两声，未成曲调先有情。弦弦掩抑声声思，似诉平生不得志。低眉信手续续弹，说尽心中无限事。轻拢慢捻抹复挑，初为《霓裳》后《六幺》。大弦嘈嘈如急雨，小弦切切如私语。嘈嘈切切错杂弹，大珠小珠落玉盘。间关莺语花底滑，幽咽泉流冰下难。冰泉冷涩弦凝绝，凝绝不通声暂歇。别有幽愁暗恨生，此时无声胜有声。银瓶乍破水浆迸，铁骑突出刀枪鸣。曲终收拨当心画，四弦一声如裂帛。东船西舫悄无言，唯见江心秋月白。</p>
<p>（同是天涯沦落人，相逢何必曾相识！）</p>
<h2>人间词话</h2>
<p>古今之成大事业、大学问者，必经过三种之境界：“昨夜西风凋碧树。独上高楼，望尽天涯路。”此第一境也。“衣带渐宽终不悔，为伊消得人憔悴。”此第二境也。“众里寻他千百度，回头蓦见，那人正在，灯火阑珊处。”此第三境也。</p>`)